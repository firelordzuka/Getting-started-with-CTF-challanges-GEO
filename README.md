# რა არის CTF და რა მნიშვნელობა აქვს მას კიბერუსაფრთხოებაში.

Capture The Flag (ჩვენს ენაზე - დროშობანა) ანუ CTF დავალებები არის ერთგვარი კიბერუსაფრთხოების "კონკურსები".
მსგავსი კონკურსების დროს ჯგუფები და ინდივიდები უპირისპირდებიან სხვადასხვა ტიპის გამოწვევებში კიბერუსაფრთხოების
ფართო კატეგორიაში ქულებისთვის.



# რატომ უნდა ვითამაშოთ ე.წ "დროშობანა"? 
ძალიან ბევრი ცნობილი და უცნობი კიბერუსაფრთხოების სპეციალისტების პირველი ნაბიჯები სწორედ CTF ტიპის დავალებები იყო,
რადგან მსაგვს დავალებებში ხშირად შევხვდებით რეალისტურ გარღვევებს უსაფრთხოების სისტემებში, რაც გვაძლევს იმის საშუალებას, 
რომ ვისწავლოთ მათი გადაჭრა, გავიუმჯობესოთ პრობლემის გადაჭრისა და პროგრამირების უნარები და გუნდური მუშაობაც კი.

CTF დავალებების მთელი არსი იმაში მდგომარეობს, რომ მსგავსი რეალური პრობლემების კონტროლირებად გარემოში ექსპლუატაციის
საშუალებას გვაძლევს პატარ-პატარა ნაბიჯებით და დავალებებით.


# ვის შეუძლია CTF დავალებებში მონაწილეობა?

CTF დავალებების გაკეთება შეუძლია ნებისმიერ ადამიანს, რომელსაც აინტერესებს კიბერუსაფრთხოების სფერო და 
აქვს კომპიუტერების ფუნდამენტური გაგება. CTF კეთდება როგორც ინდივიდუალურად, ისე გუნდურად, თუმცა
მარტო მუშაობის შემთხვევაში ინფორმაციის მოძიება ან/და სხვა შედარებით გამოცდილ ადამიანებთან კონსულტაციის
გავლა არამხოლოდ მისაღებია, არამედ რეკომენდირებულიც არის უკეთესი გამოცდილებისთვის.



# მჭირდება თუ არა სპეციალური ხელსაწყო ან კომპიუტერი დასაწყებად?

მიუხედავად იმისა, რომ "სპეციალური კომპიუტერი" არ არის საჭირო ამ საქმიანობისთვის, აუცილებელია ისეთი ოპერაციული სისტემა,
რომელსაც აქვს ტერმინალი, მაგალითად Linux და MacOS სისტემებს ტერმინალის ემულატორები დაინსტალირებისთანავე მოჰყვებათ.
Windows სისტემებზე კი შესაძლებელია ლინუქსის ტერმინალის დაყენება WSL ის გამოყენებით, ან ვირტუალური ლინუქს მანქანის გამართვა
VMware აპლიკაციის გამოყენებით.
