# როგორ დავიწყოთ CTF ების გაკეთება ინდივიდუალურად?



## ოპერაციული სისტემა და "ლაბორატორიის" მოწყობა.

კიბერუსაფრთხოების სხვადასხვა საკითხებისთვის თითქმის ნებისმიერი ტიპის ოპერაციცული სისტემის გამოყენებაა შესაძლებელი, თუმცა
საზოგადოების სიყვარულს დღემდე იმსახურებს Linux ზე დაფუძვნებული ოპერაციული სისტემები. 

Linux პოპულარულია, რადგან:

- **აქვს ე.წ ღია კოდი (Open Source) რაც იმას ნიშნავს, რომ სისტემაზე მომხმარებელს აქვს სრული კონტროლი და აქვს საშუალება,
რომ შეცვალოს სისტემის ნებისმიერი კომპონენტი თავის სასარგებლოდ.**

- **აქვს ჩაშენებული უსაფრთხოების ფუნქციები, მაგალითად ძლიერი მომხმარებლის დაშვების სისტემა (User permission system), პროცესების იზოლაცია და
ნაკლები პროგრამები უკანა ფონზე.**

- **აქვს ჩაშენებული ტერმინალი**

- **სერვერების და ქსელების უმეტესობა არის კონფიგურირებული ლინუქსზე, შესაბამისად ლინუქსის ცოდნა აუცილებელია მსგავსი ტიპის მოწყობილობების
შეღწევადობის ტესტირებისთვის.**


შესაბამისად CTF ტიპის დავალებების შესრულება ყველაზე მარტივი იქნება ლინუქსის ტიპის ოპერაციულ სისტემაზე.


როდესაც Linux ს და კიბერუსაფრთხოებას ეხება საქმე, რეკომენდირებულია რამდენიმე სხვადასხვა ოპერაციული სისტემა, ესენია:

- **Kali Linux** - საუკეთესოა დამწყებებისთვისაც და კიბერუსაფრთხოების ექსპერტებისთვისაც. ასევე საუკეთესოა შეღწევადობის ტესტირებისთვის.

- **Parrot OS** - შედარებით მსუბუქი ალტერნატივა Kali Linux თან, უფრო მსუბუქია, რაც იმას ნიშნავს რომ ნებისმიერი ტიპის კომპიუტერზე, ლეპტოპზე და ტელეფონზე შეიძლება დაყენება,
თუმცა აქვს უფრო ნაკლები "ხელსაწყოები" ვიდრე Kali Linux ს

- **Ubuntu ან სხვა ნებისმიერი Linux დისტრიბუცია** - მიუხედავად იმისა, რომ ისეთი ოპერაციული სისტემებს როგორიც არის Kali ან Parrot OS ჩაწერის მომენტიდან მოყვება
ძალიან ბევრი ხელსაწყო კიბერუსაფრთხოების სხვადასხვა მიმართულებებისთვის, მათი მსგავსი გარემოს მოწყობა ნებისმიერი ტიპის ლინუქსის დისტრიბუციაზე არის შესაძლებელი.
ეს ოპცია საუკეთესო არის მაშინ, თუ კუსტომიზაციას მეტ მნიშვნელობას ანიჭებთ და გირჩევნიათ, რომ ოპერაციული სისტემა ზუსტად თქვენს მოთხოვნილებებს მოერგოს.


იმ შემთხვევაში, თუ იყენებთ Windows ტიპის ოპერაციულ სისტემას და არ გინდათ, რომ მის მაგივრად Linux ან სხვა ნებისმიერი ოპერაციული სისტემა დააყენოთ, საუკეთესო გამოსავალია ვირტუალური
მანქანის დაყენება და გამართვა. ეს ხდება შემდეგნაირად:

1. გადმოწერეთ და დააყენეთ ვირტუალური მანქანის აპლიკაცია ( მაგალითისთვის [Oracle Virtualbox](https://www.virtualbox.org/)
2. გადმოწერეთ თქვენთვის სასურველი Linux დისტრიბუციის .iso ფაილი ( მაგალითისთვის [Kali Linux](https://www.kali.org/get-kali/#kali-virtual-machines)
3. გახსენით ვირტუალური მანქანის აპლიკაცია და შექმენით ახალი მანქანა
4. დაარქვით სახელი, მიუთითეთ თქვენი დისტრიბუციის მონაცემები და მიაბით გადმოწერილი .iso ფაილი.
5. შეგიძლიათ შეცვალოთ სისტემური შესაძლებლობებიც, მაგალითად შესაძლებელია RAM ის რაოდენობის გაზრდა, მყარი დისკის მოცულობის გაზრდა და პროცესორების ნაკადების რაოდენობის გაზრდაც კი.
6. ყველაფერი მზად არის, შეგიძლიათ ჩართოთ და სცადოთ თქვენი ახალი ოპერაციული სისტემა.








## რეკომენდირებული აპლიკაციის ტიპები

სხვადასხვა ტიპის CTF ის ამოხსნა განსხვავებულ ხელსაწყოებს საჭიროებს. რა აპლიკაციებია საუკეთესო დასაწყისისთვის ეს სადავო საკითხია, რადგან
ყველა ადამიანი სხვასხვა ტიპის ხელსაწყოს ანიჭებს უპირატესობას, მიუხედავად იმისა, რომ ძირეულად ყველა მსგავსი პროგრამა ერთსა და იმავე საქმეს ასრულებს.

ამის მიუხედავად, არსებობს აპლიკაციების რამდენიმე კატეგორია, რომლის გამოყენებაც არის აუცილებელი სტანდარტული CTF დავალებების გადასალახად, ესენია:

- დეკომპილატორები/დამშლელები - აპლიკაციები, რომლებიც მანქანურ კოდს შლის და შეძლებისდაგვარად "თარგმინს" ადამიანურ კოდის ენაზე. მსგავსი აპლიკაციის მაგალითია [Binaryninja](https://binary.ninja/)
  
- დებაგერები - Debugger ანუ დებაგერი არის აპლიკაცია, რომელიც გვაძლევს საშუალებას ვნახოთ რა ხდება აპლიკაციის "შიგნით" როდესაც ის გაშვებულია, ან რა ხდებოდა მაშინ, როდესაც ეს აპლიკაცია მოულოდნელად გაითიშა.
მსგავსი მაგალითია [GDB](https://www.sourceware.org/gdb/)

- ვებ აპლიკაციის ანალიზის ხელსაწყოები - ამ კატეგორიაში ბევრი სხვადასხვა ტიპის ხელსაწყო შედის, მაგალითად [Nikto](https://www.cirt.net/Nikto2) არის ვებ აპლიკაციების სკანერი, რომელიც ეძებს უსაფრთხოების გარღვევებს აპლიკაციებში, [Burp](https://portswigger.net/burp) არის კიდევ ერთი მსგავსი აპლიკაცია რომელიც უფრო დეტალური და მანუალური სკანირების საშუალებას გვაძლევს, და სხვა.

- ქსელის ანალიზი - არსებობს აპლიკაციები, რომლებსაც შეუძლიათ გარკვეული ფიზიკური ხელსაწყოებით ქსელის ნაკადის "დაჭერა" დამახსოვრება და შემდეგ გაანალიზება. ამ მიზნისთვის საუკეთესო აპლიკაციაა [Wireshark](https://www.wireshark.org/)


ეს არის მხოლოდ საშუალო CTF დავალებისთვის საჭირო აპლიკაციები, თუმცა ბევრ მსგავს დავალებას დასჭირდება სხვადასხვა ტიპის და სხვადასხვა კატეგორიაზე მორგებული ხელსაწყოები. მსგავსი ხელსაწყოების კვლევა 
კიბერუსაფრთხოების ერთ-ერთი განუყრელი ნაწილია.









